<h2 id="alleonderdelenzijnookzondermuisbereikbaarenactiveerbaar">Alle onderdelen zijn ook zonder muis bereikbaar en activeerbaar</h2>

<p>Zorg ervoor dat je alle links en formulieronderdelen kan bereiken met de <strong>Tab-toets</strong> en kan activeren met de <strong>Enter-toets</strong>.</p>

<p>Zorg er ook voor dat bezoekers <strong>nooit</strong> hoeven te rechtsklikken, te dubbelklikken of met de muis over een onderdeel te bewegen (&#8216;hoveren&#8217;) om belangrijke informatie te kunnen lezen of een functie te gebruiken.</p>

<p>Als je de <strong>juiste HTML-tags</strong> gebruikt, hoef je daar meestal niks extra voor te doen:</p>

<ul>
<li><code>&lt;a href=&quot;â€¦&quot;&gt;Dit is een link&lt;/a&gt;</code></li>
<li><code>&lt;input type=&quot;button&quot; value=&quot;Dit is een knop&quot; /&gt;</code></li>
<li><a href="http://nativeformelements.com">Lijst met alle andere HTML-formulierelementen</a></li>
</ul>

<h3 id="waarhetsomsmisloopt">Waar het soms misloopt</h3>

<ul>
<li>In sommige uitklapmenu&#8217;s zijn de subniveaus enkel bereikbaar door te klikken of er met de muis over te bewegen. Op smartphones en tablets werken ze vaak ook niet goed. Hoewel het mogelijk is om uitklapmenu&#8217;s voor iedereen toegankelijk te maken, raden we ze toch sterk af. Wil je ze toch gebruiken, bekijk dan eens deze <a href="http://www.anysurfer.be/nl/blog/detail/toegankelijke-uitklapmenus">voorbeelden van toegankelijke uitklapmenu op de website van AnySurfer</a>.</li>
<li>Als links of knoppen enkel geactiveerd kunnen worden als JavaScript aan staat, gebruik dan uitsluitend zgn. &#8216;apparaatonafhankelijke event handlers&#8217;. Details hierover vindt je in het <a href="http://webaim.org/techniques/javascript/eventhandlers">artikel &#8216;Accessible JavaScript&#8217; van WeAIM</a>.</li>
</ul>

<h3 id="waaromishetbelangrijk">Waarom is het belangrijk?</h3>

<ul>
<li>Met een muis kan je over een link bewegen zonder te klikken (&#8216;hoveren&#8217;), maar op een <strong>aanraakscherm</strong> dat je met je vinger bedient, kan dat niet. Op een aanraakscherm kan je ook niet rechtsklikken.</li>
<li><strong>Blinden en ernstig slechtzienden</strong> gebruiken uitsluitend het toetsenbord omdat ze het muispijltje niet kunnen zien. Gelukkig kunnen ze wel &#8216;klikken&#8217; door met de tab-toets te navigeren en op Enter te drukken om een link te activeren of op een knop te drukken.</li>
<li>Dat geldt ook voor mensen met een <strong>motorische beperking</strong>. Zij vinden ook vaak moeilijk om een muis te gebruiken. In plaats daarvan gebruiken ze een (aangepast) toetsenbord of een schakelaar die ze (in combiantie met slimme software) bedienen met een speciaal ontworpen aanwijsstok of puffer.</li>
</ul>

<h3 id="zelfproberen">Zelf proberen</h3>

<p>Schuif de muis aan de kant en probeer of je alle links kan bereiken met de tab-toets. Houd de shift-toets ingedrukt terwijl je op tab drukt om een stap terug te keren. Met de Enter-toets activeert je een link. Wees extra aandachtig bij het testen van de bereikbaarheid van links in uitklapmenu&#8217;s. Om te kunnen testen op een computer met OS X moet je wel een instelling wijzigen:</p>

<ul>
<li>Ga naar &#8216;Systeemvoorkeuren &gt; Toetsenbord&#8217; en open het tabblad &#8216;Toetscombinaties&#8217;</li>
<li>Selecteer onderaan &#8216;Alle regelaars&#8217;</li>
</ul>

<p>Nu kan je met de tab-toets alle elementen bereiken in Safari en (in andere applicaties) op OS X.</p>
