<h1 id="animatiesdielangerdanvijfsecondendurenkunnengestoptofverborgenworden">Animaties die langer dan vijf seconden duren, kunnen gestopt of verborgen worden</h1>

<p>Bezoekers moeten animaties kunnen <strong>pauzeren of verbergen</strong>. Voorzie daarvoor onder, boven of naast iedere animatie een goed zichtbare knop met een duidelijk opschrift. ’Stop animatie’ is een helder opschrift.</p>

<p>Als de animatie op iedere pagina voorkomt, moet de website onthouden dat de bezoeker geen animaties wil zien en de animatie dus ook niet starten op de pagina’s die hij daarna bezoekt. Als hij dat wil, moet hij de animatie wel opnieuw kunnen starten (bijvoorbeeld met een knop met het opschrift ‘Start animatie’).</p>

<h2 id="uitzonderingvoorkorteanimaties">Uitzondering voor korte animaties</h2>

<p>Als een animatie <strong>korter dan vijf seconden</strong> is en niet automatisch herhaald wordt, is het niet nodig om een pauzeknop te voorzien.</p>

<h2 id="uitzonderingvooradvertentiesvanderden">Uitzondering voor advertenties van derden</h2>

<p>Als je een advertentienetwerk als [Pebble] gebruikt, heb je geen invloed op de advertenties die getoond worden op je website. Bovendien staat het bezoekers vrij om een <em>ad blocker</em> te installeren als ze zich erg storen aan (geanimeerde) advertenties. De aanwezigheid van een ad blocker mag vanzelfsprekend nooit afgestraft worden (bijvoorbeeld door toegang te ontzeggen tot de inhoud van de website.)</p>

<p><strong>Let op</strong>: Deze uitzondering geldt niet voor advertenties voor eigen producten of diensten.</p>
