<h1 id="bijiedervideo-enaudiofragmenthoortminstenseentitelofeenbeknoptebeschrijving">Bij ieder video- en audiofragment hoort minstens een titel of een beknopte beschrijving</h1>

<p>Bezoekers weten graag vooraf wat ze kunnen verwachten. Op basis van de titel of de beschrijving kan een bezoeker beslissen of hij het fragment wil bekijken of beluisteren.</p>

<p>De titel en/of de beknopte beschrijving plaats je boven of onder de video en moet voor iedereen zichtbaar zijn.</p>

<h2 id="letookhierop">Let ook hierop</h2>

<ul>
<li>Als je website veel video&#8217;s en audiofragmenten bevat, plaats de titels en beschrijvingen dan <strong>steeds op dezelfde plaats</strong>.</li>
<li>Zelfs als de titel of een onderschrift in het videobeeld verschijnt (in het eerste frame of in een zelfgekozen &#8216;poster frame&#8217; van het videobestand), blijft het noodzakelijk om een titel toe te voegen <strong>in de HTML-code</strong>.</li>
<li>Als een video <strong>schokkende beelden</strong> bevat of beelden die een <strong>epileptische aanval</strong> kunnen uitlokken (zoals hevige en langdurige flikkeringen), vermeld dat dan in de beschrijving.</li>
</ul>
