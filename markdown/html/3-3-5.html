<h1 id="alseenwebformuliersuccesvolingediendwerdkrijgtdebezoekereenhelderebevestigingspaginatezien">Als een webformulier succesvol ingediend werd, krijgt de bezoeker een heldere bevestigingspagina te zien</h1>

<p>Bedank de bezoeker en vat kort samen waarvoor hij zich ingeschreven heeft of wat hij besteld heeft. Soms is het ook zinvol om een <strong>antwoordtermijn</strong> te vermelden. Als er nog een e-mail ter bevestiging onderweg is, vermeld dat dan duidelijk.</p>

<h2 id="enkelevoorbeelden">Enkele voorbeelden</h2>

<h3 id="bevestigingvoordeelnameaaneenwedstrijd">Bevestiging voor deelname aan een wedstrijd</h3>

<blockquote>
<p>Bedankt om deel te nemen aan de wedstrijd ‘Win een citytrip naar Kopenhagen’. Als je gewonnen hebt, bellen we je ten laatste op 15 november.</p>
</blockquote>

<h3 id="bevestigingvooraanmeldingopeennieuwsbrief">Bevestiging voor aanmelding op een nieuwsbrief</h3>

<blockquote>
<p>Je hebt je aangemeld voor de wekelijkse Canvas-nieuwsbrief. Ter controle moet je nog op ‘Bevestig inschrijving’ klikken in de e-mail die we net hebben verstuurd naar het adres dat je hebt opgegeven.</p>
</blockquote>

<h3 id="bevestigingnahetmeldenvaneenprobleemofsuggestie">Bevestiging na het melden van een probleem of suggestie</h3>

<blockquote>
<p>We hebben je opmerking of suggestie over de één-website goed ontvangen. We doen ons best om je binnen de twee werkdagen te antwoorden.</p>
</blockquote>

<h2 id="letookhierop">Let ook hierop</h2>

<ol>
<li>Plaats zo weinig mogelijk overbodige informatie op de bevestigingspagina. Die informatie kan een bezoeker verwarren of afleiden van de boodschap. Liefst toon je enkel het bevestigingsbericht en een link om terug te keren naar de homepage.</li>
<li>Zorg er zeker voor dat het oorspronkelijke formulier niet opnieuw weergegeven wordt op de bevestigingspagina. Tests hebben uitgewezen dat gebruikers van schermlezers dat erg verwarrend vinden.</li>
</ol>
