<h1 id="dabouwstenenvaniederepaginazijngemarkeerdmeteenarialandmark.gebruikariarolesspaarzaam.">Da bouwstenen van iedere pagina zijn gemarkeerd met een ARIA Landmark. Gebruik ARIA Roles spaarzaam.</h1>

<p>Gebruik <strong>ARIA Landmarks</strong> banner, complementary, contentinfo, main, navigation, search en application voor de overeenkomstige onderdelen op iedere pagina. Gebruik de <strong>ARIA Roles</strong> enkel voor webapplicaties en wanneer native HTML-elementen niet gebruikt kunnen worden.</p>

<h2 id="watisaria">Wat is ARIA?</h2>

<p>ARIA is de afkorting van <code>Accessible Rich Internet Applications</code> en is een officiële W3C-specificatie. ARIA definiëert een reeks attributen die de <strong>semantiek</strong> van webpagina’s en de <strong>betekenis van interface-onderdelen</strong> kunnen verduidelijken:</p>

<ul>
<li>Gebruik <strong>Landmarks</strong> om belangrijke gebieden op een pagina te identificeren.</li>
<li>Gebruik <strong>Roles</strong> om interfaces van webapplicatis toegankelijk te maken.</li>
</ul>

<p>ARIA-attributen hebben geen invloed op de pagina-layout en het browsergedrag. ARIA-attributen voegen wel informatie aan de <code>accessibility tree</code> die browsers automatisch samenstellen voor schermelezers.</p>

<h2 id="landmarkszijnverplicht">Landmarks zijn verplicht</h2>

<p>Wanneer een van deze onderdelen aanwezig is op een pagina, gebruik dan het overeenkomstige landmark-attribuut.</p>

<blockquote>
<p><strong>Opgelet</strong>: Gebruik ieder element slechts één keer per pagina. Volgens de specificatie mag je ze wel meermaals gebruiken, maar dat zorgt in de praktijk gewoonlijk voor verwarring.</p>
</blockquote>

<h3 id="banner">Banner</h3>

<p>Gebruik voor site-specifieke gegevens die op alle pagina’s voorkomen: het logo, de naam van de website en eventueel een slagzin.</p>

<h3 id="complementary">Complementary</h3>

<p>Een blok met inhoud die aanvullend gebruikt wordt voor de inhoud van de pagina, maar ook op zichzelf kan bestaan. Voorbeeld: links naar gerelateerde artikels.</p>

<h3 id="contentinfo">Contentinfo</h3>

<p>Deze rol gebruik je typisch voor de footer van een pagina en komt, net als de banner, maar één keer voor. Traditioneel bevat dit blok copyright-informatie, een privacy-statement en eventueel contactgegevens of een link naar een toegankelijkheidsverklaring.</p>

<h3 id="main">Main</h3>

<p>De eigenlijke inhoud van de pagina. In de praktijk is dat alles wat zich tussen Banner en Contentinfo bevindt.</p>

<h3 id="navigation">Navigation</h3>

<p>Een verzameling links om doorheen de website te nagieren. Gewoonlijk is dat de primaire navigatiebalk. Gebruik navigation liefst maar één keer. Gebruik het niet voor het kruimelspoor of voor andere links binnen de pagina.</p>

<h3 id="search">Search</h3>

<p>Als de website een zoekveld heeft, gebruik je deze rol. Gebruik hem maar één keer.</p>

<h2 id="roleszijnmeestalnietnodig">Roles zijn meestal niet nodig</h2>

<p>Er zijn een stuk of 70 verschillende waarden voor eht <code>role</code>-attribuut. Ze moeten met veel zorg gebruikt worden.</p>

<p>Het toevoegen van de verkeerde ARIA-roles kan een pagina helemaal ontoegankelijk maken. Een role creëert een bepaalde verwachting bij de hulpmiddelengebruiker. Als u aan een element bijvoorbeeld een <code>role=&quot;checkbox&quot;</code> geeft, zal de gebruiker proberen die te activeren met de spatiebalk. Als dat gedrag niet toegevoegd is met JavaScript, is dat problematisch.</p>

<h3 id="watkanjezoaldoenmetaria-roles">Wat kan je zoal doen met ARIA-roles?</h3>

<ul>
<li><strong>Widgets</strong> toegankelijk maken waarvoor in HTML geen element bestaat, zoals een tabpaneel.</li>
<li>En <strong>status</strong> aangeven die visueel duidelijk is maar niet voor screenreadergebruikers. Bijvoorbeeld is een submenu in- of uitgeklapt?</li>
<li>Een screenreader laten <strong>melden</strong> dat er informatie is <strong>bijgekomen</strong> of <strong>gewijzigd</strong> op een webpagina.</li>
<li>Onderdelen van een webpagina of webtoepassing <strong>duidelijker benoemen</strong> voor gebruikers die het scherm niet zien.</li>
<li><strong>Verborgen informatie</strong> toeveogen die enkel nuttig is voor gebruikers van schermelezers en – omgekeerd – informatie verbergen die zichtbaar is op het scherm, maar in de weg staat voor gebruikers van schermelezers.</li>
</ul>

<h3 id="driegoudenregelsvoorhetgebruikvanariaroles">Drie gouden regels voor het gebruik van ARIA Roles</h3>

<ol>
<li>Als een <strong>native HTML-element</strong> bestaat voor de functionaliteit die je wil toevoegen, geef daar dan steeds de voorkeur aan (knoppen, checkboxes, dropdowns etc.). Deze elementen hoef je niet bijkomend te verrijken met ARIA Roles.</li>
<li>Verander <strong>nooit de betekenis of semantiek</strong> van native HTML-elementen door ARIA Roles toe te voegen, tenzij dat de toegankelijkheid aantoonbaar verbetert. Voeg ARIA-roles enkel toe aan generieke HTML-elementen zoals <code>&lt;div&gt;</code>’s en <code>&lt;span&gt;</code>’s.</li>
<li>Alle met ARIA Roles verrijke interface-onderdelen moeten volledig bruikbaar gemaakt wroden met het <strong>toetsenbord</strong>.</li>
</ol>

<h3 id="gebruikariarolesalleenwanneerhetnodigis">Gebruik ARIA Roles alleen wanneer het nodig is</h3>

<p>Bij gebruik van standaard HTML-elementen voorzien browsers standaardgedrag en geven alle informatie ook door aan screenreaders en de andere hulpmiddelen die mensen met een handicap gebruiken. Bijvoorbeeld voor een select-element voorziet de browser automatisch dat je ernaar toe kunt tabben, dat je met de pijltoetsen een keuze kunt maken en dat je door de eerste letter in te typen meteen naar de optie gaat die met die letter begint. Ook gebruikers (her)kennen dit en kunnen het zonder uitleg gebruiken. Een screenreader zal het conssistent als keuzelijst aankondigen enz.</p>

<p>Als er een HTML-element bestaat voor de functie die u nodig heeft, gebruik dat dan. U maakt het zichzelf bijvoorbeeld veel gemakkelijker door knoppen altijd met button te maken. Als u div onclick gebruikt dan is dat element aanklikbaar met de muis, maar het gedraagt zich voor de rest niet als een knop. Het standaardgedrag dat browsers aan een knop geven, moet u nu zelf voorzien.</p>

<h2 id="meerlezen">Meer lezen</h2>

<ul>
<li>[Using WAI-ARIA in HTML]</li>
<li>[What is WAI-ARIA, what does it do for me, and what not? (Marco&#8217;s Accessibility Blog)]</li>
<li>[The Accessibility Tree: A Training Guide for Advanced Web Development]</li>
</ul>
