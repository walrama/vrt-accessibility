# De broncode bevat enkel elementen en attributen die onderdeel uitmaken van de gebruikte HTML-specificatie (zoals aangegeven in het DOCTYPE)

Als elementen uit bijvoorbeeld de HTML 5-specificatie gebruikt worden (zoals `<header>`, `<article>` of `<aside>`), dan moet het overeenkomstige DOCTYPE gebruikt worden. Meer informatie hierover vind je in het [criterium over geldige DOCTYPE’s].

Pagina’s hoeven **niet noodzakelijk in het geheel** te voldoen aan alle criteria die horen bij het opgegeven DOCTYPE. Het is dus niet verplicht om een **foutloos validatierapport** te kunnen voorleggen voor iedere pagina die door de [Markup Validation Service van het W3C] gehaald wordt.

Voldoen aan de deze voorwaarden is wel verplicht om onvoorspelbare gedragingen in combinatie met schermlezers te voorkomen:

- Alle elementen hebben een **start- en eindtag** nodig (tenzij ze *self closing* zijn).
- Alle elementen zijn genest volgens de nesting rules die het DOCTYPE voorgeschrijft.
- Alle gebruikte `id`-waarden zijn uniek.

## Waarom is het belangrijk?

Als deze regels niet gerespecteerd worden, kunnen weergevaproblemen zich voordoen – met name in Internet Explorer, wanneer deze browser gebruikt wordt in combinatie met de populaire schermlezer [Jaws for Windows].
