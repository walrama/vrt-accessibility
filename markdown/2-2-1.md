## Tekst, knoppen en iconen contrasteren voldoende met de achtergrondkleur- of afbeelding

Een **hoog contrast** van tekst ten opzichte van de achtergrond zorgt ervoor dat kleurenblinden en slechtzienden de tekst gemakkelijker kunnen lezen. Veel mensen lezen de tekst op je website ook op een smartphone met een klein (of minder kwalitatief) scherm en/of in slechte lichtomstandigheden.

### Hoe testen?

Kleurcontrasten kunt u objectief controleren met de gratis [Colour Contrast Analyzer](#). Met de muis duidt u een voor- en een achtergrondkleur op het scherm aan. De contrastratio die u zo verkrijgt, moet **minstens 4,5:1 zijn voor standaardtekst**. Voor grote tekst (18 punten normaal of 14 vet) is een contrastratio van 3:1 al voldoende. Dit criterium is gebaseerd op [WCAG 2.0 Succesriterium 1.4.3 (Minimum contrast)](https://www.w3.org/TR/UNDERSTANDING-WCAG20/visual-audio-contrast-contrast.html).

### Waarom is het belangrijk?

- Websites ontwerp je meestal op een **groot en helder** beeldscherm en in optimale **lichtomstandigheden**. Daarop lijkt witte tekst op een gele of lichtgroene achtergrond misschien leesbaar. Op het smartphone-scherm in fel zonlicht merk je echter pas hoe lastig dezelfde tekst te lezen is. Zelfs als je een perfect kleurenzicht hebt, kan een slecht gekozen kleurencombinatie de leesbaarheid dus verminderen.
- Daarnaast doe je het uiterard voor **kleurenblinde bezoekers**.

#### Wat is kleurenblindheid?

Volledige kleurenblindheid is heel zeldzaam. Daarom spreken we beter over een verstoorde kleurwaarneming. Maar liefst **één op 12 mannen** en **1 op 250 vrouwen** heeft er last van. Bepaalde kleuren zien er voor hen hetzelfde uit en/of ze kunnen schakeringen van dezelfde kleur moeilijk onderscheiden.

**Rood-groen-kleurenblindheid** komt het vaakst voor, maar er zijn ook andere kleurcombinaties die voor problemen kunnen zorgen.

Omdat je nooit door de ogen van iemand anders kan kijken, baseer je je best nooit op je **eigen waarneming** om te beslissen of een kleurcombinatie voor iedereen goed leesbaar is.

Voor kleuren die decoratief gebruikt worden, maakt het niet veel uit.

Vermijd deze kleurencombinaties:

- Rood en groen
- Zwart en rood
- Wit en geel
- Groen en blauw

### Aanbevelingen

#### Let op met tekst bovenop afbeeldingen

De minimum-verhouding van **4,5:1** geldt ook voor tekst op afbeeldingen. Daar is het lastiger om te meten omdat foto's veel verschillende kleurschakeringen hebben. Als de foto zich aanpast aan de beeldverhouding van het gebruikte apparaat, kan je bovendien moeilijk voorstellen welk deel van de foto bedekt zal worden.

- Pas de **foto** zelf aan:
	- Maak de foto **extra donker** als je er **lichte tekst** op plaatst. Of lichter als je er donkere tekst op plaatst.
	- Sommige sfeerfoto's lenen zich er ertoe om met opzet sterk te **vervagen**. Dit effect is natuurlijk niet altijd wenselijk, maar het kan tekst een stuk leesbaarder maken. In Photoshop vind je verschillende filters in het menu '_Filter > Vervagen_' waarmee je dat kan doen.
- Of pas de **vormgeving van de tekst** aan:
	- Maak de letters **extra vet**
	- Voeg een **gloed** of brede **schaduwrand** toe
	- Geef de letters een **vette gekleurde rand** in een contrasterende kleur
	- Plaats een **contrasterend kleurvlak** achter de tekst
- Maak de foto **extra donker** als je er lichte tekst op plaatst. Of net wat lichter als je er donkere tekst op wil zetten. Je kan de foto ook met opzet wazig maken
- Als je de foto zelf niet wil veranderen, kan je de letters een vette rand geven. Een gloed of schaduwrand kan ook. Dat kan allemaal met CSS. Kies hiervoor een kleur die voldoende contrasteert met de achtergrondfoto.
- Gebruik liefst de vette variant ven een lettertype.
