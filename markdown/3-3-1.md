# Ieder veld in een formulier heeft een informatief en zichtbaar label

Labels moeten **altijd zichtbaar** zijn. Ook als de tekstcursor in het veld staat. Dat veld mag een `placeholder`- of `title`-attribuut bevatten, maar het mag nooit **ter vervanging** gebruikt worden van een label dat altijd zichtbaar is.

## Aanbevelingen

- Plaats het label bij voorkeur **boven het veld** en niet ernaast. Op die manier hoeven slechtzienden die inzoomen op een deel van het scherm geen ‘zigzagbewegingen’ te maken om het formulier met hun ogen te scannen. Ook op het kleine scherm van een smartphone kan je de beschikbare ruimte zo beter benutten.
- Houd de labels kort en duidelijk. ‘Voornaam’ is bijvoorbeeld een beter label dan ’Wat is jouw voornaam?’.
