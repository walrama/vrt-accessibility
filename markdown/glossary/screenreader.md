## Schermlezer

Een schermlezer ('screenreader' in het Engels) is software die alle informatie op het beeldscherm van een **computer, tablet of smartphone**  identificeert, interpreteert en vervolgens **voorleest** of in **brailleschrift** weergeeft.

Het voorlezen gebeurt door een **synthetische stem** en voor braille is een extra apparaat nodig: een **brailleregel**.

Zo ziet een brailleregel eruit:

![Vingers op een brailleregel](http://static.arenalokaal.nl/uploads/08/7f/087f84ab19d1b0380f3bae31a6b31d5d.jpg)

Zo klinkt een synthetische stem:

<audio controls>
 <source src="http://media.w3.org/2010/07/bunny/04-Death_Becomes_Fur.mp4" type='audio/mp4'>
 <source src="http://media.w3.org/2010/07/bunny/04-Death_Becomes_Fur.oga" type='audio/ogg; codecs=vorbis'>
 <p>Je browser kan gen HTML5-audio afspelen. [Download het MP4-bestand ('Zo klinkt een synthetische stem)](http://media.w3.org/2010/07/bunny/04-Death_Becomes_Fur.mp4).</p>
</audio>

### Wie gebruikt een schermlezer?

**Blinden** en **ernstig slechtzienden** kunnen hun computer, smartphone of tablet niet gebruiken zonder schermlezer. Ook mensen met een **leer- of leesstoornis** (zoals dyslectici) gebruiken schermlezers steeds vaker **ter ondersteuning** van wat ze op het scherm zien.

### Wat kan een schermlezer allemaal?

Het is een misverstand dat een schermlezer klakkeloos voorleest wat op het scherm staat. Ze kunnen nog veel meer:

- Een schermlezer probeert de **structuur** van webpagina's te begrijpen op basis van de gebruikte **HTML-tags en HTML-attributen**. Zo kan hij bv. automatisch inhoudstafels aanmaken op basis van de koppen en links op een pagina. Dat kan echter enkel als deze [basisregels](/inhoud/basisregels) werden toegepast.
-  Hij geeft ook **gesproken feedback en andere ondersteunende informatie**. Hij helpt gebruikers bijvoorbeeld bij het **invullen van formulieren**. Dat gaat echter enkel vlot als de [richtlijnen over formulieren](#) zijn toegepast.
- Bij afbeeldingen leest hij de **alternatieve beschrijving** voor, als die beschikbaar is in de HTML-broncode tenminste. In de [richtlijnen over afbeeldingen](/inhoud/afbeeldingen) lees je hoe dat moet.
- Omdat blinden **geen muis** kunnen gebruiken, voorzen schermlezers ook tientallen **sneltoetsen** om snel en gemakkelijk te navigeren op een website. Op apparaten met een aanraakscherm gebruiken blinden  een boel aanraakgebaren ('gestures)'. Het duurt wel even voor je die in de vingers hebt. Ontwikkelaars moeten rekening houden met een aantal [basisregels in verband met navigatie en interactie](#) als ze een website bouwen.

### Zijn schermlezers en brailleleesregels duur?

Vroeger was de software duur. Vandaag gebruiken veel mensen open-bronschermlezers zoals [NVDA voor Windows](http://www.nvaccess.org/). Apple-gebruikers hoeven niets te installeren, want iedere Mac, iPhone en iPad wordt geleverd met [VoiceOver](http://www.apple.com/benl/accessibility/osx/voiceover/), een prima schermlezer die deel uitmaakt van het besturingssysteem. Op de meeste Android-apparaten is de [TalkBack](https://play.google.com/store/apps/details?id=com.google.android.marvin.talkback&hl=nl)-app van Google voorgeïnstalleerd.

Brailleregels zijn wel erg duur. Ze zijn moeilijk om te maken en de afzetmarkt is klein. Om te surfen op het web volstaat de gesproken feedback van de synthetische stem, maar voor professioneel computergebruik – zoals tekstverwerking of programmeren – kunnen blinden echt niet zonder. Op een brailleregel kan je **ieder karakter voelen** en dat is noodzakelijk, want spelfouten kan je niet horen en computercode laten voorlezen heeft ook niet veel zin.

### Hoe kan ik mijn website zelf testen met een schermlezer?