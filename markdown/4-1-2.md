# De natuurlijke taal van de inhoud (veelal Nederlands) wordt aangegeven met het lang-attribuut

Zorg ervoor dat ieder webpagina een `<html>`-element met een `lang`- attribuut bevat dat overeenstemt met de taal (veelal Nederlands) van de pagina. De waarde van het  `lang`-attribuut is de [ISO 639-code].

Vaakst gebruikte landcodes op websites van de VRT:

- Nederlands: `<html lang="nl”>` of `<html lang="nl-be">`
- Frans: `<html lang="fr”>`
- Duits: `<html lang="de">`
- Engels: `<html lang="en">`

## Waarom is het belangrijk?

Het specifiëren van de taal is met name belangrijk voor software die webpagina's voorleest, zoals schermlezers of bv. de ‘Lees voor’-functie op iOS-apparaten. Die wordt vaak gebruikt door slechtzienden, dyslectici en anderstaligen.

Een computer of smartphone leest tekst hierdoor met de juiste stem en overeenstemmende uitspraakregels voor.

### Praktijkvoorbeeld

Een tekst in het Nederlands is erg slecht verstaanbaar als die voorgelezen wordt met uitspraakregels die bedoeld zijn voor het Engels.

> (TODO: audiofragment goed / slecht)

### Andere voordelen

Er zijn nog andere voordelen:

- Fonts en andere stijlkenmerken kunnen beïnvloed worden met CSS attribute selectors als `:lang(ar)`. Zo kan tekst bijvoorbeeld in een aangepast font weeergegeven worden voor Arabische inhoud.
- Als een pagina grote tekstvakken bevat –  `<textarea>`’s of elementen waarvan de tekst met `contenteditable` bewerkbaar is gemaakt – zullen moderne browsers de spelling automatisch controleren. Dat verhoogt het gebruiksgemak.
- Ook zoekmachines en vertaaldiensten maken dankbaar gebruik van de aanwezigheid van taalaanduiding in de HTML.

Op de website van het W3C vind je nog meer toepassingen van het [`lang`-attribuut].

#### Linken naar externe bronnen?
Href-lang

#### Taalwijzgingen binnen de pagina
Info over uitspraakregels
