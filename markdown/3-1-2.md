## De tab-volgorde is logisch en voorspelbaar

Bezoekers die het toetsenbord gebruiken in plaats van de muis, hechten veel belang aan een **logische en voorspelbare** tab-volgorde.

### Wat is de tabvolgorde?

De tab-volgorde is de volgorde waarin de elementen op een pagina gefocust worden als je herhaaldelijk op de tab-toets drukt.

### Waar het kan mislopen

Meestal hoef je niets speciaals te doen om aan deze richtlijn te voldoen. Toch loop het geregeld mis. Boosdoeners zijn vaak het foutief gebruik van de CSS-eigenschap `float` en de aanwezigheid van `tabindex`-attributen op sommige HTML-elementen.

#### Voorbeeld 1: Foutief gebruik van de CSS-eigenschap 'float'

##### Niet goed

	<nav>
	  <ul>
	    <li><a href="…">Contact</a></li>
	    <li><a href="…">Blog</a></li>
	    <li><a href="…">Over ons</a></li>
	    <li><a href="…">Home</a></li>
	  </ul>
	</nav>

	nav li {
	  float: right;
	  list-style: none;
	}

##### Wel goed

	<nav>
	  <ul>
	    <li><a href="…">Home</a></li>
	    <li><a href="…">Over ons</a></li>
	    <li><a href="…">Blog</a></li>
	    <li><a href="…">Contact</a></li>
	  </ul>
	</nav>

	nav {
	  float: right;
	}

	nav ul li {
	  float: left;
	  list-style: none;
	}


### Voor wie belangrijk?

Deze richtlijn is in het bijzonder nuttig voor blinden, omdat ze het scherm niet kunnen zien en dus geen overzicht hebben.
