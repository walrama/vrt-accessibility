# Bij ieder video- en audiofragment hoort minstens een titel of een beknopte beschrijving


Bezoekers weten graag vooraf wat ze kunnen verwachten. Op basis van de titel of de beschrijving kan een bezoeker beslissen of hij het fragment wil bekijken of beluisteren.

De titel en/of de beknopte beschrijving plaats je boven of onder de video en moet voor iedereen zichtbaar zijn.

## Let ook hierop

- Als je website veel video's en audiofragmenten bevat, plaats de titels en beschrijvingen dan **steeds op dezelfde plaats**.
- Zelfs als de titel of een onderschrift in het videobeeld verschijnt (in het eerste frame of in een zelfgekozen 'poster frame' van het videobestand), blijft het noodzakelijk om een titel toe te voegen **in de HTML-code**.
- Als een video **schokkende beelden** bevat of beelden die een **epileptische aanval** kunnen uitlokken (zoals hevige en langdurige flikkeringen), vermeld dat dan in de beschrijving.
