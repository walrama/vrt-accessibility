# In de broncode is de HTML-specificatie aangegeven met behulp van een geldig DOCTYPE

Een Doctype Declaration (kortweg DTD) moet deel uitmaken van het basissjabloon waarop alle webpagina’s van een website site gebaseerd zijn.

[Alle DTD’s] zijn toegestaan, maar de korte HTML 5-notatie (zonder explicitiete verwijzigng naar het W3C-normdocument) is het meest gangbaar en dus aangeraden:

	<!doctype html>

## Waarom is een DOCTYPE belangrijk?

Een DOCTYPE geeft aan welke HTML-versie gebruikt is en op welke manier browsers en schermlezers de gebruikte elementen en attributen moeten interpreteren en weergeven.

Zonder de aanwezigheid van een DOCTYPE, zullen browsers in zgn. [quirks mode] opereren. Dat kan voor onvoorspelbare gedragingen zorgen en het maakt het ook moeilijker om webpagina’s te debuggen.

Weergevaproblemen kunnen zich met name voordoen in Internet Explorer, wanneer elementen en attributen uit de HTML 5-specificatie gebruikt worden, in combinatie met de populaire schermlezer [Jaws for Windows].

### Meer over DOCTYPE’s

- Een [overzicht en geschiedenis van het DOCTYPE] op Wikipedia.
- Informatie over het [belang van een geldig doctype] op de website van het W3C.
